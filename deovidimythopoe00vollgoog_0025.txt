tn)

neque apud ullum mythographum reperiatur et a
fabulae indole abhorreat. qua de causa autem tale
quid de suo inseruerit, quaeris? credo ut versus
ad Augustum, de quibus supra egimus, inserere
posset.

tum si reputamus epitomarum omne genus scrip·
torum socordiam, res perexigui ne dicam nullius
momenti habenda est, utrum apud mythographos
pater Lycaon an Lycaonis lilii sceleris auctores luisse
ferantur. neque video cur Maassio (29) assentiamur
Hygini fabulam „e duabus conflatam esse discre-
pantiis“, quandoquidem apud Hyginum soli Lycaonis
filii Iovem temptent, supplicio etiam pater alliciatur.
quid? in bibliotheca nonne pater insons, ut vide-
tur, una cum liberis impiis plectitur? equidem
potius crediderim posterioris aevi mythographos cul-
pandos esse qui fabulam nimis contraxerint atque
detruncarint. vis exemplum consimile? proximum
habes.

Eratosthenis catasterismi Lycaonis in lupum meta·
morphosin omittunt:

Vlll Ἀρκτοφίιλαξ. περὶ τούτου λέγεται ὅτι Ἀρκάς ἐστιν
ἐκ Καλλιστοῦς καὶ Διὸς γεγονώς, ὃν κατακόψας Λυκάων
ἐξένισε τόν Δία παραθεὶς ἐπὶ τράπεζαν· ὅθεν ἐκείνην
μὲν ἀνατρέπει, τὴν δὲ οἰκίαν αὐτοῦ κεραυνοῖ vig ὠμότητος
αὐτόν μυσαχθείς.

quid vero scripta mythographica quae Robertus ex
eodem fonte manasse docuit? scholia Aratea iabulam
omittunt. scholia Germanici BP (30) habent meta-

(29) ind. lect. Gryphisw. 1894 p. xv1.
(³0) p. 64. 15.

 

