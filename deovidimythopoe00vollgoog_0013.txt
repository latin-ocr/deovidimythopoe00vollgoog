(8)

narrationi suae lumina et colorem sumeret commode
supersedisse? scilicet et montium Arcadiae nomina
notissima mirum quam praepostere disposuit (3) et
Lycaonis avi Arcadis interitum narraturus Arcadis
sedes dixit pro Arcadia (4). quae cum ita sint,
Ovidium asseverarim -nisi forte solis memoriae
opibus contentus fuit - in fabula Lycaonis non
poetam sed mythographum secutum esse.

nunc vero mihi cum Maassio res erit, qui de
fonte, quo Ovidius in fabula Callistus usus sit, egit
in commentatione mythographica altera (5). scilicet
ignoti poetae versiculos quattuor continet Hygini
fabula 177 ubi legimus:

„Callisto Lycaonis filia ursa dicitur iacta esse ob
iram lunonis, quod cum love concubuit. postea
Iovis in stellarum numerum rettulir3 quae septentrio
appellatur, quod signum loco non movetur neque
occidit. Tethys enim Oceani uxor nutrix lunonis
prohibet eam in Oceanum occidere. haec ergo Sep·
tentrio maior. de qua in Creticisfversibus:

tuque Lycaoniae mutate e semine (6) nymphae,
quam gelido raptam de vertice Nonacrina

Oceano prohibet semper se tinguere Tethys,

ausa suae quia sit quondam succumbere alumnae (7).

(3) l. 216 Maenala transieram latebris horrenda ferarum

et cum Cyllene gelidi pineta Lycaei.

(4) 1. 218.

(5) ind. lect. Gryphisw. 1894.

(6) mutatae semine quae est lectio codicis nihili esse Maassio
concedo. sed lenior videtur correctio Nicolai Heinsi quam
recepi iis quae ille protulit: sublate vel prognate e semine.
v. R. Franz, de Callistus fabula. Leipz. Stud. 1890 p. 326.

(7) ultimum versum supplemento egere ratus Maassius scripsit:

 

